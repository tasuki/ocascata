---
layout: subpage
title: Činnosti
---

Lesní klub funguje od září 2024 v celotýdenním režimu. Kapacita klubu je momentálně 16 dětí na den a 2 průvodkyně. Provoz začíná v 8:00 a školková branka zavírá v 16:30. Stravování nám zajišťuje externí dodavatel. Ve školním roce 2024/2025 je to jídelna Lakšmana. Na zahrádce máme přívod užitkové vody. Pro pitnou vodu si docházíme. Záchod máme kompostovatelný. 

Harmonogram dne v Ocásčatech je následující:

| ------------- | -------------------------- |
| 8:15 - 8:40   | Příchod dětí               |
| 8:45 - 9:10   | Svačina dopolední          |
| 9:15 - 9:40   | Ranní kruh                 |
| 9:40          | Odchod ven                 |
| 11:30 - 11:45 | Reflektivní kolečko        |
| 11:45 - 12:30 | Oběd                       |
| 12:45 - 14:15 | Odpočinek                  |
| 14:30 - 15:00 | Odpolední svačina          |
| 15:00 - 16:30 | Odpolední program a odchod |

Děti je možné vyzvedávat buď po obědě, tedy zhruba 12:30, nebo po odpočinku. Pro předškolní a starší děti je v čase odpočinku připraven klidový program. Mladší děti chodí odpočívat. 


### Kritéria pro přijetí

Do lesního klubu přijímáme děti od 3 do 6 let. Mladším dětem udělujeme výjimku pouze v případě staršího sourozence v Ocásčatech. Podmínkou pro přijetí je i určitá míra samoobsluhy - zejména musí být dítě odplenkované a dokázat si říct, když potřebuje na záchod. 

### Možnosti docházky

Přijímáme děti na dvoudenní, třídenní a pětidenní docházku. Výběr konkrétních dnů se odvíjí od aktuální obsazenosti. 

### Ceník

| 2 dny v týdnu | 4 500 Kč |
| 3 dny v týdnu | 5 500 Kč |
| 5 dnů v týdnu | 7 500 Kč |

_Uvedené ceny jsou bez stravování._

### Adaptace v Ocásčatech

Spousta rodičů má obavy z toho, jak jejich dítko zvládne adaptaci na nové prostředí a čas bez rodičů. Tuto obavu naprosto chápeme a umožňujeme rodičům být zpočátku docházky přítomni s dítětem během programu. Nejdéle však po dobu dvou týdnů. Doporučujeme být přítomni. 1-2 dny na celý program. Po těchto dnech již dítě nechat na část programu samotné. Po příchodu rodiče dítě odchází. Tak si vytvoří návyk, že blízká bezpečná osoba odejde, ale zase se vrátí. 

U každého dítěte probíhá adaptace různým způsobem. Pro některé děti je těžké loučení, pro jiné je obtížné zůstat do odpoledních hodin. Pro nás je. stejně jako pro Vás, důležité, aby s námi bylo dětem hezky a čas v Ocásčatech pro ně byl strávený radostně a smysluplně. 


## Letní týdny u Ocásčat

Během léta mají možnost do Ocásčat docházet i děti z veřejnosti. Vyberte si týden a přihlaste se na tomto odkazu: tady bude odkaz až vytvořím přihlášky NESTÍHÁM


## Žádost o podporu

Pokud byste chtěli podpořit předškolní vzdělávání dětí v přírodě v našem lesním  klubu je možné:

1. stát se pravidelnými přispěvateli na náš provoz (např. 1000Kč/měsíc)
2. jednorázově darovat finanční částku jakékoliv hodnoty na účet lesní školky 
3. jednorázově darovat materiál (poptáváme pomůcky pro děti, hygienické potřeby, materiál na rekonstrukci stávajícího zázemí - pro specifikaci se na nás můžete obrátit mailem)

2502936473 / 2010 (Fio banka)
