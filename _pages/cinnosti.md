---
layout: subpage
title: Činnosti
---

# Letní týdny u Ocásčat

Během léta mají možnost do Ocásčat docházet i děti mimo naši komunitu. [Přihlásit se můžete zde.](https://docs.google.com/forms/d/1hBg1ULSoizvxWZ5Zw0EIB8MpLB9o3THp-ZkbghkNgmk/edit)


### 30.6.--4.7. PLNOU PAROU VZAD!

*Nika Exnerová a Maddy Grzybowski*

Jak vypadala každodennost obyčejných lidí před vynálezem parního stroje? Vyzkoušíme si to na vlastní kůži! Děti získají zkušenost se starými lidovými řemesly a prací s přírodními materiály. Pomocí her se seznámíme s lidovou kulturou a reáliemi tradiční společnosti, zamyslíme se, v čem je jiný náš život ve společnosti moderní, který je plný technologií, a nezapomeneme ani na porovnání tehdejšího a dnešního vztahu společnosti k přírodě.

### 7.--11.7. VŠEMI SMYSLY

*Klára Oakland a Lucie Galatíková*

Tento letní týden je určen pro všechny zvídavé děti, které chtějí poznávat přírodu, věci kolem sebe i samy sebe skrze zrak, sluch, čich, chuť a hmat. Každý den se zaměříme na jeden smysl a prostřednictvím her, tvoření, zpívání, pohybových aktivit i ochutnávek budeme objevovat, jak naše smysly fungují a co všechno s jejich pomocí můžeme zažít.

### 14.--18.7. DO TAJŮ VĚDY

*Agáta Kertészová a Zuzana Staňková*

Během toho letního týdne se ponoříme do tajů vědy! Čeká nás zkoumání našeho světa. Děti si vyzkouší základní vědecké metody: sbírání, pozorování, pokusy a ověřování jednoduchých domněnek…
Co jsou psychologie a emoce, archeologie a vykopávky, biologie a živly, astronomie a vesmír, chemie a pokusy?
Na památku vám zůstane speciální vědecký zápisník.
Tešíme sa na vás.

### 28.7.--1.8. STALO SE KOUZLO?

*Naty Ščamborová a Kuba Krahulec*

Během našeho společného týdne budeme cestovat imaginárním pohádkovým světem. Každou naši cestu bude doprovázet jiný záhadný příběh s jinou mystickou bytostí. Přijde nás navštívit třeba víla, která nám ukáže tajemství bylinkových kouzel, díky kterým umíme vyléčit různé nemoci či obarvit látky. Nebo třeba vodní drak, ten nás naučí různá vodní kouzla, která nás ochladí v letní teplé dny. Nebo takový pták ohnivák, ten k nám přiletí z dalekých ohnivých krajů, s jeho veleznámými, u nás ještě nepoznanými ohnivými pírky, které nám prozradí jeho tajemství věčného ohně. 

### 4.--8.8. NA TÝDEN UMĚLCEM

*Agáta Kertészová a Tamara*

Čeká nás výtvarnický týden. Od pondělí do pátku si vyzkoušíme pět různých uměleckých technik. Malba na plátno v rámu, výroba přírodních štětců, výroba a tisk razítek, tvoření s látkou, pohybové divadlo a fotografování. Výsledkem celého týdne bude speciální kostým. Možná se nám i povede navštívit nějaký ateliér či galerii.

### 11.--15.8. V RYTMU ZAHRADNÍ HUDBY

*Nika Exnerová a Lucie Galatíková*

Kytara! Xylofon! Cajon! Džembe! Didgeridoo! Cožeto?! Tohleto: V půlce srpna na zahrádce okusíme zvuky hudebních nástrojů z nejrůznějších koutů světa a k tomu se naučíme spoustu a spoustu písniček: pro radost, k táboráku i k vyvolání deště. Celý týden protančíme v rytmu letní hudby a s doprovodem přátel si pro sebe na samý závěr uspořádáme velkolepý koncert. Prosím hudbu!
Lesní klub funguje od září 2024 v celotýdenním režimu. Kapacita klubu je momentálně 16 dětí na den a 2 průvodkyně. Provoz začíná v 8:00 a školková branka zavírá v 16:30. Stravování nám zajišťuje externí dodavatel. Ve školním roce 2024/2025 je to jídelna Lakšmana. Na zahrádce máme přívod užitkové vody. Pro pitnou vodu si docházíme. Záchod máme kompostovatelný. 

## Činnosti

Harmonogram dne v Ocásčatech je následující:

| -------------- | -------------------------- |
| 8:15 -- 8:40   | Příchod dětí               |
| 8:45 -- 9:10   | Svačina dopolední          |
| 9:15 -- 9:40   | Ranní kruh                 |
| 9:40           | Odchod ven                 |
| 11:30 -- 11:45 | Reflektivní kolečko        |
| 11:45 -- 12:30 | Oběd                       |
| 12:45 -- 14:15 | Odpočinek                  |
| 14:30 -- 15:00 | Odpolední svačina          |
| 15:00 -- 16:30 | Odpolední program a odchod |

Děti je možné vyzvedávat buď po obědě, tedy zhruba 12:30, nebo po odpočinku. Pro předškolní a starší děti je v čase odpočinku připraven klidový program. Mladší děti chodí odpočívat. 


### Kritéria pro přijetí

Do lesního klubu přijímáme děti od 3 do 6 let. Mladším dětem udělujeme výjimku pouze v případě staršího sourozence v Ocásčatech. Podmínkou pro přijetí je i určitá míra samoobsluhy - zejména musí být dítě odplenkované a dokázat si říct, když potřebuje na záchod. 

### Možnosti docházky

Přijímáme děti na dvoudenní, třídenní a pětidenní docházku. Výběr konkrétních dnů se odvíjí od aktuální obsazenosti. 

### Ceník

| 2 dny v týdnu | 4 500 Kč |
| 3 dny v týdnu | 5 500 Kč |
| 5 dnů v týdnu | 7 500 Kč |

_Uvedené ceny jsou bez stravování._

### Adaptace v Ocásčatech

Spousta rodičů má obavy z toho, jak jejich dítko zvládne adaptaci na nové prostředí a čas bez rodičů. Tuto obavu naprosto chápeme a umožňujeme rodičům být zpočátku docházky přítomni s dítětem během programu. Nejdéle však po dobu dvou týdnů. Doporučujeme být přítomni. 1-2 dny na celý program. Po těchto dnech již dítě nechat na část programu samotné. Po příchodu rodiče dítě odchází. Tak si vytvoří návyk, že blízká bezpečná osoba odejde, ale zase se vrátí. 

U každého dítěte probíhá adaptace různým způsobem. Pro některé děti je těžké loučení, pro jiné je obtížné zůstat do odpoledních hodin. Pro nás je. stejně jako pro Vás, důležité, aby s námi bylo dětem hezky a čas v Ocásčatech pro ně byl strávený radostně a smysluplně. 


