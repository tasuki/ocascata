---
layout: subpage
title: O nás
---

## Poslání

Lesní klub Ocásčata vytváří prostor pro vzdělávání dětí předškolního věku v prostředí městské přírody. Učíme se společně budovat respektující a zdravé vztahy k sobě, k druhým i k přírodě.

Hodnoty, které zastáváme, snažíme se o ně a směřujeme k nim:

1. **RESPEKT:** Respekt se pro nás odehrává na několika úrovních. Jsou jimi respekt k sobě, respekt k druhým (k dětem, rodičům, k našemu týmu), respekt k přírodě, společnosti kolem nás a k planetě jako celku.
2. **SPOLUPRÁCE:** Spolupráce je zásadní ingrediencí v naší práci. Rády bychom utvářely spolupracující vztahy s rodiči, dětmi a navzájem v našem týmu. Vnímáme, že spolupráce je hnacím motorem rozvoje v naší společnosti.
3. **OTEVŘENOST:** Jsme otevřeni vůči podnětům, které přichází od dětí, rodičů i místní sousedské komunity. Vnímáme otevřenost v našem nastavení a způsobu přemýšlení o věcech jak provozních, tak pedagogických. Upřednostňujeme otevřenou komunikaci na všech úrovních našeho fungování.
4. **UDRŽITELNOST:** Směřujeme k fungování, které je udržitelné enviromentálně, finančně a lidskými kapacitami.
5. **ZDRAVÉ VZTAHY:** Snaha o nastavování zdravých vztahů mezi dětmi v kolektivu, mezi dětmi a průvodci či mezi školkou a rodiči je zcela esenciálním prvkem našeho lesního klubu. Za zdravé vztahy považujeme takové vztahy, které v člověku probouzí potenciál růstu, respektují vzájemné hranice, a přispívají k duševní pohodě.
6. **VZTAH K PŘÍRODĚ:** Jako lesní klub v centru města fungujeme zejména v prostředí městské přírody. Vztah k přírodě je srdcem naší činnosti, přejeme si ji opečovávat a přispět tak k zachování zeleně pro další generace.
7. **SEBEŘÍZENÍ:** Děti vedeme k samostatnosti a stejně tak se snažíme fungovat i v týmu. Dáváme si vzájemně svobodu vykonávat aktivity vlastním způsobem, neopomíjíme však zodpovědnost k sobě navzájem.
8. **ODOLNOST:** Odolnost vnímáme zejména v dnešní době jako důležitou kompetenci pro zdravé fungování. U dětí se snažíme podporovat jak odolnost fyzickou, tak psychickou (nacházením a zkoušením si různých strategií zvládání v situacích diskomfortu).
9. **RADOST:** Naši práci chceme vykonávat s radostí. Rády bychom nacházely radostné chvíle ve všem, co děláme, protože s radostí se i těžkosti lépe snáší.
10. **INKLUZIVITA:** Snažíme se o dostupnost našeho klubu dětem, bez ohledu na jejich socioekonomické zázemí či původ.
11. **DOSTUPNOST:** Náš lesní klub je situován v centru města, dostupný místem (pomocí městské hromadné dopravy) i časem (otevřeno máme pět dní v týdnu od 8:00 do 16:30).
12. **UČENÍ SE:** Učíme sebe, učíme se od sebe navzájem. Doprovázíme děti a vytváříme pro ně prostor a podmínky, ve kterém se mohou učit a vzdělávat.

## Naše Historie

Ocásčata spustila celotýdenní provoz teprve v září 2024. V omezeném neoficiálním režimu se ale skupinka dětí s průvodkyněmi Naty a Žbětkou scházely už od října roku 2023. Na jaře 2024 dostala Ocásčata nabídku získat jednu ze zahrádek na Žlutém kopci. A tak se zrodil nápad na založení lesního klubu s celotýdenním provozem. Do založení klubu se vrhla skupinka čtyř žen: Eliška Černá-sociální pracovnice, vysokoškolská vyučující a máma dvou kluků; Klára Oakland- speciální pedagožka a máma dvou holek; Alžběta Franková-překladatelka, průvodkyně a členka sociálního družstva Tři ocásci; a Natálie Ščamborová- zkušená průvodkyně přírodou a také členka sociálního družstva Tři ocásci. Ocásčata jsme založili s vizí nabídnout vzdělávání a celodenní pobyt v přírodě dětem rodin z centra velkoměsta. 

Společnými silami se nám i za časového tlaku podařilo lesní klub rozjet a v září jsme spustili celotýdenní provoz. Velkou pomocí nám byla finanční podpora [nadačního fondu Zeměkvět](http://zemekvet.cz/), díky kterému jsme mohli začít renovovat zázemí pro děti. Během prosince 2024 jsme dokončili stavbu krásné, na míru dělané jurty, která je hlavním útočištěm při velké nepřízni počasí a klidovým místem na odpolední odpočinek. 

Přestože jsme mezi ostatními lesními kluby benjamínci, vytvořili jsme okolo Ocásčat komunitu během relativně krátké chvíle. Ocásčata totiž nejsou jen školka. Snažíme se budovat přátelství mezi dětmi ale také mezi celými rodinami. Setkáváme se na slavnostech, trávíme spolu čas na brigádách, po školce spolu jdeme na zmrzku, slavíme společně narozeniny. 

## Jádrový Tým

<div class="pure-g medailonek">
	<div class="pure-u-sm-1-4">
		<img src="/public/fotky-pruvodkyne/eliska.webp"/>
	</div>
	<div class="pure-u-sm-3-4">
		<h4>Eliška Černá</h4>
		<p>Jsem máma dvou kluků Mikyho a Fanyho. Oba chodí do Ocásčat. Jako rodič se podílím na fungování a řízení lesního klubu od jeho počátku na Žlutém kopci. Zaměstnána jsem jako odborná asistentka na katedře Sociální práce v Ostravě.</p>
	</div>
	<div class="pure-u-sm-1-4">
		<img src="/public/fotky-pruvodkyne/klara.webp"/>
	</div>
	<div class="pure-u-sm-3-4">
		<h4>Klára Oakland</h4>
		<p>Jsem máma dvou holek, Marlen a Matildy. Vystudovala jsem speciální pedagogiku na Masarykově univerzitě. V jádrovém týmu zaštiťuji zejména pedagogickou část – starám se o průvodce, metodicky jim pomáhám (když je to potřeba) a obstarávám veškerou administrativu spojenou s pedagogickou činností. Taky jsem ta, která Vám odpovídá na maily a zprávy na sociálních sítích. Mám na starost i komunikaci s rodiči.</p>
	</div>
	<div class="pure-u-sm-1-4">
		<img src="/public/fotky-pruvodkyne/naty.webp"/>
	</div>
	<div class="pure-u-sm-3-4">
		<h4>Natália Ščamborová</h4>
		<p>V jadrovom týme vystupujem primárne ako školníčka zázemia záhrad. Všetky manuálne práce sú mi výzvou a teším sa na tie ďaľšie, ktoré nám pripravia nasledujúce roky fungovania našich záhrádkach v centre Brna. Taktiež som v spolku LK Ocásčatá a súčasťou průvodcovského týmu.</p>
	</div>
</div>

## Průvodcovský Tým

<div class="pure-g medailonek">
	<div class="pure-u-sm-1-4">
		<img src="/public/fotky-pruvodkyne/klara.webp"/>
	</div>
	<div class="pure-u-sm-3-4">
		<h4>Klára Oakland</h4>
		<p>Už při studiu na vysoké škole jsem cítila, že mé profesní kroky povedou mimo běžné školství. Moje první opravdová pracovní zkušenost s malými dětmi byla v soukromých jeslích pro děti od jednoho roku. Poté jsem zamířila do dvou alternativních základních škol. V jedné z nich jsem působila jako školní speciální pedagog ještě po porodu první dcery.  V rodičovství vnímám jako nejdůležitější vztahovost a to se snažím otisknout i do své práce s malými Ocásčaty. Provázím je na jejich začátku vztahování se k vzdělávacím institucím. Často v prvních interakcích ve větším kolektivu a dalšími dospělými než těmi z rodiny. Velmi mi záleží na tom, aby měly pozitivní první zkušenost, která jim dá dobrý základ pro vztahování se v dalších letech jejich života. S lesní pedagogikou se teprve seznamuji a učím se vidět příležitosti vzdělávání v přírodě a jsem za tuto výzvu vděčná!</p>
	</div>
	<div class="pure-u-sm-1-4">
		<img src="/public/fotky-pruvodkyne/naty.webp"/>
	</div>
	<div class="pure-u-sm-3-4">
		<h4>Natália Ščamborová</h4>
		<p>Ku práci v lesných kluboch som sa dostala úplnou náhodou, no vobec toto náhodné stretnutie neľutujem. Pred 7 rokmi som si skúsila po prvý krát prácu s deťmi v predškolskom veku v Prahe v LK Prokopáček. Bola to krásna, intenzívna skúsenosť a taktiež pre mňa nová cesta, ktorou sa uberať v budúcnosti. Po presťahovaní do Brna som si po ročnej pauze našla prácu v LK Medlánky kde som posobila ako hlavná průvodkyňe jeden rok. Po tom som sa taktiež úplnp zhodou náhod, dostala ku LK Lesní skřítci kde som posobila 4 roky. Svoje posobenie ale od septembra 2025 obmedzujem len na fungovanie v LK Ocásčatá. </p>
	</div>
	<div class="pure-u-sm-1-4">
		<img src="/public/fotky-pruvodkyne/nika.webp"/>
	</div>
	<div class="pure-u-sm-3-4">
		<h4>Nika Exnerová</h4>
		<p>K Ocásčatům jsem se dostala v únoru 2024. Tehdy jsem pověsila na hřebík své dosavadní povolání literární překladatelky. Hledala jsem práci mezi lidmi a v přírodě a průvodcování znělo jako ideální krok vpřed. Zkušenost s prací s dětmi už jsem měla - z letního tábora uprostřed lesů, kam jezdím od malička a kde dělám už od šestnácti táborovou vedoucí. Mezi předškoláky jsem se však octla úplně poprvé a každičký den se s nimi něco nového učím.</p>
		<p>Na vysoké škole jsem vystudovala překladatelství a etnologii, a abych si doplnila pedagogické vzdělání, prošla jsem kurzem Pedagog volného času, díky němuž můžu mimo jiné vykonávat povolání asistentky pedagoga nebo vychovatelky.</p>
		<p>Dětem chci předávat lásku k přírodě a respekt k druhým. Chci, aby se v lese dokázaly cítit bezpečně, aby se v něm naučily radovat z maličkostí a aby v nich zakořenilo vědomí, že je třeba ho někdy taky chránit. Ráda bych jim ukázala, že na zemi je spousta různých lidí s různými zájmy a potřebami a že v různorodosti a respektu k druhým je krása a síla. Po odpoledních s nimi ráda zpívám a hraju na kytaru a mám radost z každé nové hry, kterou se spolu naučíme.</p>
	</div>
</div>
